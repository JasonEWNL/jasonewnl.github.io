---
layout: post
title: 餘杭一渚
date: 2022-07-17
tag:
- Journey
---

臨安行宮，武林鈐轄，麒龍探首，簧笙翹歌。自蕭山北越而上，潮鼓信樂，雲蠻雨催，故曉湖山夢應，吳越名歸。

運塘三分，西北居墅，翠潭行網，東南扇游。拱宸下新關，香積轉霞灣，西溪攜西子，望仙仰吳山。起橋回洞，撫暗波之艨舸；危閣佇殿，宗香燭之供徒；淡芙清荷，漫園堤之泛漾；霓耀樽肆，暢夜明之歡客。錢塘門外，步移孤山，環睹邀施，相倚醉籬，於是夕影印月，柳浪聞鶯，折舟祠坊，畔辭湧金。

踏聞微片，近岸或呲然擾枝，隨而嬉言，始齔之撲蝶也；或喃然按節，忽轉淅瀝，甲杖之潛漁也；或嘣然轟分，霎時息止，泅兒之競渡也。而妍灼華芳滋以靈物，幅繪文卷嵌於行路，實約素之雅居，果愜然之幽境。

至于歸駕而去，耿耿神留，指萍為期，綿綿悵桓。是故別客覽情，感樂天之斯意也。
